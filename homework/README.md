# Домашно


Информационна система съхранява информация за кандидат-студентска кампания (КСК) на университет. Съхранява се информация за кандидат-студенти с данни за техния входящ номер — уникален за всеки кандидат-студент, име и фамилия на кандидат-студента. Съхранява се също информация и за изпити с данни за код на изпита — уникален за всеки изпит, име на изпита, продължителност на изпита и дата и час на провеждане на изпита. Един кандидат-студент може да заяви участие за много изпити и за един изпит може да са заявили участие много кандидат-студенти. Във всяко заявление на кандидат-студента, трябва да се пази и информация за дата на подаване на заявлението и сесията, на която кандидат студента се явява. В информационната система се съхраняват и данни за факултети с код на факултета — уникален за всеки факултет, име на факултет и адрес на факултета. Един факултет може да предлага много изпити, но всеки изпит се предлага точно от един факултет. За всеки кандидат-студент се пази и информация за оценка — дробно число от 2.0 до 6.0, което кандидат-студентът е получил за всеки изпит, на който се е явил (може да бъде NULL в случай, че кандидат-студентът не се е явил на изпит).

 

Зад 1. Да се направи E/R модел на БД, която съхранява гореописаната информация. Начертайте E/R диаграма на модела.

Зад 2. Преобразувайте E/R диаграмата към релационни схеми. Отбележете първичните и външни ключове.

Зад 3. Определете ФЗ за всяка релация от схемата на БД. Проверете дали полученият от вас модел е в 3НФ, ако не е – нормализирайте го до 3НФ.

Зад 4. Напишете SQL скрипт за създаване на моделиранта от вас БД – таблици и ограничения.

Забележка: Оформете заданието (всички задачи) в един PDF файл.
